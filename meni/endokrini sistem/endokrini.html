<!DOCTYPE html>
<html>
<head>
	<title>Endokrini sistem</title>
	<link rel="stylesheet" type="text/css" href="endokrini.css">
</head>
<body>
		<a id="return" href="../menu.html">Početna</a>
		<a id="gradja" href="zanimljivosti.html">Zanimljivosti</a>
		<a id="about" href="bolesti.html">Bolesti</a>
		<a id="facts" href="Povratna sprega.html">Povratna sprega</a>

		<h1 id="naslov">Endokrini sistem</h1>
		<div id="div">
		<p>Aktivnosti u našem tijelu kontrolišu dva sistema-nervni sistem i <b>endokrini sistem</b>. Ova dva sistema regulišu aktivnosti na dva sasvim različita načina. Nervni sistem šalje impulse do mišićnih i žljezdanih ćelija. Impulsi se kreću veoma brzo, a odgovor na njih je trenutan. S druge strane, endokrini sistem kontroliše tijelo hemijskim materijalima-<b>hormonima</b>. Njihovo dejstvo je sporije u odnosu na dejstvo nervnog sistema, ali efekti hormona traju mnogo duže.</p>
		<h1>Endokrine žlijezde</h1>
		<p>Žlijezde su grupe ćelija ili organi koji proizvode i izlučuju supstance. Egzokrine žlijezde, kakve su znojne žlijezde ili žlijezde za varenje, izlučuju svoje proizvode kroz izvodne kanale. <b>Endokrine žlijezde</b> nemaju izvodne kanale, već svoje proizvode-hormone izlučuju direktno u krv. Ove žlijezde se zovu i žlijezde sa unutrašnjim lučenjem. To su hipofiza, štitna žlijezda, paraštitna žlijezda, grudna žlijezda, nadbubrežne žlijezde, pankreas i polne žlijezde. </p>
		<!-- <table>
			<tr><td><img src="../../sajt/slike/endokrine.png"></td><td><p>Velike endokrine žlijezde kod čovjeka</p><p>(lijevo muškarac, desno žena)</p><p>1. epifiza</p><p>2. hipofiza</p><p>3. štitna žlijezda</p><p>4. grudna žlijezda</p><p>5. nadbubrežna žlijezda</p><p>6. gušterača</p><p>7. jajnik</p><p>8. sjemenik</p></td></tr>
		</table> -->
		<img style="margin-left: 22%" src="../../sajt/slike/end_sistem.jpg">
		<h1>Hormoni</h1>
		<p><b>Hormoni</b> su biološki aktivne materije, koje regulišu rast, razvoj, razmjenu materija i enerije, ponašanje... Mogu biti različitog hemijskog sastava, a djeluju u veoma malim količinama. Zahvaljujući malim molekulima lako prolaze kroz ćelijske membrane i ulaze u krvotok. Svaki hormon djeluje na određeno tkivo ili organ. </p>
		<p>Žlijezde ne proizvode uvijek istu količinu hormona. Na primjer, lučenje polnih hormona u pubertetu je intenzivnije nego u ostalim periodima života.</p>
		<p>Uravnotežen odnos hormona u krvi preduslov je za skladno funkcionisanje. Čak i zbog veoma malih poremećaja u lučenju hormona možemo imati velike zdravstvene probleme. </p>
		<h1>Hipofiza</h1>
		<p>Hipofiza je žlijezda veličine graška i težine oko 1 gram. Nalazi se sa donje strane međumozga i nervnom peteljkom je vezana za hipotalamus. Hipofiza luči nekoliko hormona. Oni utiču na lučenje drugih endokrinih žlijezda, kao i na metabolizam: stimulišu rast, održavaju zapreminu krvi stalnom, regulišu promet vode, izlučivanje mokraće, lučenje mlijeka poslije porođaja.</p>
		<table style="margin-left: 250px;">
			<tr><td><img src="../../sajt/slike/hipofiza.jpg"></td><td></td></tr>
			<tr><td><p>&nbsp; &nbsp; &nbsp;&nbsp; &nbsp; &nbsp;&nbsp; &nbsp; &nbsp;&nbsp; &nbsp; &nbsp;&nbsp; &nbsp;Hipofiza</p></td></tr>
		</table>
		<h1>Štitasta žlijezda</h1>
		<p>Štitasta žlijezda se nalazi u donjem dijelu vrata, ispod grkljana. Luči hormon <b>tiroksin</b>, koji kontroliše razmjenu materija (metabolizam). Pošto tiroksin utiče na proizvodnju proteina, utiče i na brzinu rasta djece. Neophodan je i za razvoj nervnog sistema. Za proizvodnju tiroksina neophodan je jod.</p>
		<p>Uz ovu žlijezdu nalaze se 4 male <b>paraštitaste žlijezde</b>, koje regulišu promet kalcijuma i fosfora u organizmu. </p>
		<table style="margin-left: 250px;">
			<tr><td><img src="../../sajt/slike/stitna.jpg.png"></td><td></td></tr>
			<tr><td><p>&nbsp; &nbsp; &nbsp;&nbsp; &nbsp; &nbsp;&nbsp; &nbsp; &nbsp;&nbsp; &nbsp; &nbsp;&nbsp; &nbsp; &nbsp;&nbsp; &nbsp; &nbsp;Štitna žlijezda</p></td></tr>
		</table>
		<h1>Grudna žlijezda</h1>
		<p>Grudna žlijezda se nalazi u grudnoj duplji, iza grudne kosti. Luči hormone koji utiču na rast kostiju i razvoj polnih žlijezda. Ima važnu ulogu u sazrijevanju limfocita i pripada organima imunog sistema. Grudna žlijezda je aktivna samo tokom djetinjstva. Kasnije biva zamijenjena masnim tkivom. </p>
		<h1>Nadbubrežne žlijezde</h1>
		<p>Nadbubrežne žlijezde sastoje se od <b>kore i srži</b> koje proizvode različite hormone. Kora čini veći dio nadbubrežne žlijezde i luči hormone koji se zajedničkim imenom nazivaju <b>kortikosteroidi</b>. Ovi hormoni regulišu metabolizam hranljivih materija i minerala i značajni su za razvoj polnih karakteristika. </p>
		<p>Srž nadbubrežne žlijezde luči 2 hormona: <b>adrenalin i noradrenalin</b>, koji imaju antagonističko dejstvo. Adrenalin se luči kada smo uplašeni, uzbuđeni; kada se nalazimo u opasnosti. Ovaj hormon ubrzava rad srca, povećava krvni pritisak, dovodi do širenja zjenica, ubrzava disanje... Adrenalin priprema organizam za odbranu ili napad, izaziva razdražljivost i agresiju. </p>
		<table style="margin-left: 250px;">
			<tr><td><img src="../../sajt/slike/nadbubrezna.jpg"></td><td></td></tr>
			<tr><td><p>Nadbubrežne žlijezde</p></td></tr>
		</table>
		<h1>Pankreas</h1>
		<p>Osim toga što izlučuje enzime koji imaju ulogu u varenju hrane, pankreas izlučuje i dva hormona: <b>insulin i glukagon</b>. Oba hormona učestvuju u metabolizmu ugljenih hidrata i regulišu nivo glukoze u krvi. Insulin smanjuje nivo glukoze u krvi, tako što stimuliše prelazak glukoze iz krvi u ćelije, kao i odlaganje glikogena u jetri i mišićima. Djelovanje glukagona je suprotno. Glukagon povećava koncentraciju šećera u krvi jer razgrađuje glikogen iz jetre. </p>
		<table style="margin-left: 250px;">
			<tr><td><img src="../../sajt/slike/pankreas.png"></td><td></td></tr>
			<tr><td><p>&nbsp; &nbsp;Pankreas ili gušterača</p></td></tr>
		</table>
		<h1>Polne žlijezde</h1>
		<p>Osnovna funkcija polnih žlijezda je stvaranje gameta- polnih ćelija. Polne žlijezde izlučuju i <b>polne hormone</b>. Pod uticajem polnih hormona sazrijevaju polne ćelije i razvijaju se osobine po kojima se muškarci razlikuju od žena. Polni hormoni se pojačano luče u doba puberteta.</p>
		<p>Ženske polne žlijezde luče <b>estrogen i progesteron</b>. Pod uticajem ovih hormona razvijaju se sekundarne polne karakteristike: rastu grudi, kukovi se proširuju, tijelo dobija oblije konture, glas postaje tanji, uspostavlja se menstrualni ciklus.</p>
		<p>Muške polne žlijezde luče <b>testosteron</b>, hormon koji dovodi do pojave muških sekundarnih polnih karakteristika: glas postaje dublji- mutira, rastu brada i brkovi, povećava se mišićna i koštana masa. </p>
		<h1>Hipotalamus i hipofiza regulišu rad endokrinog sistema</h1>
		<img style="margin-left: 22%" src="../../sajt/slike/hip_i_hip.jpg">
		<p>Hipotalamus luči hormone koji kontrolišu aktivnost hipofize. Hipofiza svojim hormonima reguliše aktivnosti ostalih endokrinih žlijezda. Tako je uspostavljena veza između nervnog i endokrinog sistema, čiji se rad međusobno usklađuje. </p>
		<p>Hipotalamus i hipofiza reaguju na svaku promjenu količine hormona u krvi. Na primjer: kada se količina tiroksina u krvi smanji ispod određene granice, hipotalamus i hipofiza registruju ovu promjenu. Hipofiza luči hormon koji stimuliše aktivnost štitne žlijezde i štitna žlijezda počinje da izlučuje tiroksin. Kada nivo tiroksina u krvi dostigne potrebnu granicu, hipotalamus "obavještava" hipofizu i tada  prestaje lučenje hormona koji stimuliše aktivnost štitne žlijezde. Usljed toga štitna žlijezda smanjuje izlučivanje tiroksina. Ovakav način održavanja hormonske ravnoteže u tijelu naziva se <b>povratna sprega</b>.</p>
	</div>

</body>
</html>