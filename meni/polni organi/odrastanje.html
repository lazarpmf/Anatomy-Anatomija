<!DOCTYPE html>
<html>
<head>
	<title>Odrastanje i starenje</title>
	<meta charset="utf-8">
	<link rel="stylesheet" type="text/css" href="polni.css">
</head>
<body>
		<a href="polni.html" id="return">Nazad</a>
		<h1 id="naslov">Odrastanje i starenje</h1>
		<div id="div">
				<p>Odrastanje je proces rasta i razvoja organizma. Tokom života, čovjek prolazi kroz nekoliko životnih doba: doba novorođenčeta, doba odojčeta, ranog djetinjstva, djetinjstva, puberteta (rane adolescencije) i kasne adolescencije; nakon toga nastupa zrelo doba. Poslije tridesete godine života, rad organskih sistema postepeno usporava. Brzina slabljenja funkcija tijela određena je genetskom osnovom, ali i uslovima životne sredine. Slabljenje funkcija organskih sistema dovodi do starenja, a na kraju i do smrti.</p>
				&nbsp; &nbsp; &nbsp;&nbsp; &nbsp; &nbsp;&nbsp; &nbsp; &nbsp;&nbsp; &nbsp; &nbsp;&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;&nbsp; &nbsp;&nbsp; &nbsp;&nbsp; &nbsp;&nbsp; &nbsp;&nbsp; &nbsp;&nbsp; &nbsp;&nbsp;<img src="../../sajt/slike/rast.jpg" alt="rast">
		<div id="card"><p>&nbsp; &nbsp; &nbsp;&nbsp; &nbsp;&nbsp; &nbsp; &nbsp;&nbsp; &nbsp;&nbsp; &nbsp; &nbsp;&nbsp;&nbsp; &nbsp; &nbsp;&nbsp;&nbsp; &nbsp; &nbsp;&nbsp;&nbsp; &nbsp; &nbsp;&nbsp;&nbsp; &nbsp; &nbsp;&nbsp;&nbsp; &nbsp; &nbsp;&nbsp;&nbsp; &nbsp; &nbsp;&nbsp;&nbsp; &nbsp; &nbsp;&nbsp; Od rođenja do starosti</p></div>
				<h1>Dijete je rođeno</h1>
				<p>Rađanjem <b>novorođenče</b> započinje život u novoj životnoj sredini. Po dolasku na svijet počinju prvi pokreti disanja, mijenja se način ishrane. Tokom prve nedelje života dijete sve radnje obavlja instiktivno i refleksno. Za razvoj novorođenčeta najpotpunija i najzdravija hrana je majčino mlijeko. Zato se ovo doba, koje traje do kraja prve godine života, označava kao <b>doba odojčeta</b>. U toku ovog perioda skelet brzo okoštava, jačaju mišići, dijete počinje da sjedi, a krajem prve godine života i da hoda i govori. </p>
				<p>Drugo doba razvoja obuhvata period <b>ranog djetinjstva</b>, koji traje do polaska djeteta u školu. U ovom periodu razvoja porastu svi mliječni zubi i dijete može jesti istu hranu kao i odrasli. Tokom ranog djetinjstva dolazi do brzog tjelesnog i psihičkog razvoja; dijete nauči da hoda, govori, stiče osnovne životne navike. Polaskom u školu počinje <b>djetinjstvo</b>. Ovaj period karakteriše se sistematskim i organizovanim sticanjem znanja, privikavanjem na društvene obaveze. </p>
				<h1>Pubertet i adolescencija</h1>
				<p>Oko desete godine počinje doba <b>puberteta</b> (rana adolescencija), koje traje nekoliko godina. Ovo je period u kome dolazi do tjelesnog i psihičkog sazrijevanja dječaka i djevojčica. U pubertetu se, pod uticajem polnih hormona, počinju jasno uočavati razlike između polova. U ovom periodu mladi mijenjaju odnos prema roditeljima, često im smetaju savjeti odraslih, žele da sami upravljaju svojim životom i da sami donose odlike; traže prijateljstvo među svojim vršnjacima jer se međusobno dobro razumiju. Psihičko odrastanje izaziva česte promjene raspoloženja-preosjetljivost, razdražljivost, nesigurnost, tvrdoglavost, bezvoljnost...U ovom periodu za mlade je veoma važna stabilna porodica, razumijevanje i podrška roditelja. Ako izostane podrška roditelja, mladi često rješenje svojih problema pronalaze u delikventnom ponašanju; postaju agresivni, počinju da puše, konzumiraju alkohol...</p>
				&nbsp; &nbsp; &nbsp;&nbsp; &nbsp; &nbsp;&nbsp; &nbsp; &nbsp;&nbsp; &nbsp; &nbsp;&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;&nbsp; &nbsp;&nbsp; &nbsp;&nbsp; &nbsp;&nbsp; &nbsp;&nbsp; &nbsp;&nbsp; &nbsp;&nbsp;&nbsp; &nbsp;&nbsp; &nbsp;&nbsp; &nbsp;&nbsp; &nbsp;&nbsp; &nbsp;&nbsp;<img src="../../sajt/slike/knjiga.jpg" alt="knjiga">
		<div id="card"><p>Jedna od mnogobrojnih knjiga koje pomažu tinejdžerima da upoznaju svoje tijelo i probleme koje nosi pubertet</p></div>
				<p>Nakon puberteta rast se postepeno završava; taj period se označava kao <b>kasna adolescencija</b> i traje do 20-23 godine života. Osjećanja adolescenata u ovom periodu se stabilizuju, odnosi u porodici su bolji nego u pubertetu, formira se lični svijet vrijednosti. Mladi se često u ovom periodu odlučuju za svoje buduće zanimanje; postaju sposobni za zreo ljubavni odnos.</p>
				<h1>Formiranje porodice</h1>
				<p>Nakon perioda adolescencije nastupa <b>zrelo doba</b>, koje traje oko 40 godina. To je period kada postajemo društveno odgovorni ljudi, zreli za formiranje porodice i radno najsposobniji. Stvaranje porodice zahtijeva obezbjeđivanje ekonomskih uslova za rađanje i vaspitavanje djece. Planiranje porodice je važno. Ako ne postoje uslovi za rađanje djeteta, treba koristiti sredstva za zaštitu od neželjene trudnoće, tj. sredstva kontracepcije. </p>
				&nbsp; &nbsp; &nbsp;&nbsp; &nbsp; &nbsp;&nbsp; &nbsp; &nbsp;&nbsp; &nbsp; &nbsp;&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;&nbsp; &nbsp;&nbsp; &nbsp;&nbsp; &nbsp;&nbsp; &nbsp;&nbsp; &nbsp;&nbsp; &nbsp;&nbsp;&nbsp;&nbsp; &nbsp;&nbsp; &nbsp;&nbsp; &nbsp;&nbsp; &nbsp;&nbsp; &nbsp;&nbsp;&nbsp;&nbsp; &nbsp;&nbsp; &nbsp;<img src="../../sajt/slike/kontracepcija.jpg" alt="sredstva kontracepcije">
		<div id="card"><p>&nbsp; &nbsp; &nbsp;&nbsp; &nbsp;&nbsp; &nbsp; &nbsp;&nbsp; &nbsp;&nbsp; &nbsp; &nbsp;&nbsp;&nbsp; &nbsp; &nbsp;&nbsp;&nbsp; &nbsp; &nbsp;&nbsp;&nbsp; &nbsp; &nbsp;&nbsp;&nbsp; &nbsp; &nbsp;&nbsp;&nbsp; &nbsp; &nbsp;&nbsp;&nbsp; &nbsp; &nbsp;&nbsp;&nbsp; &nbsp; &nbsp;&nbsp; Neka od sredstava kontracepcije</p></div>
				<p>U <b>starijem dobu</b> usporava metabolizam i smanjuju se tjelesne sposobnosti. Koža gubi elastičnost, usljed čega se javljaju bore, kosa sijedi, kosti postaju krtije, slabije vidimo i čujemo. Opada imunitet što povećava mogućnost oboljenja, slabe psihičke funkcije, javlja se niz drugih promjena. Smrt je, kao i starenje, prirodna posljedica života.</p>
		</div>
</body>
</html>