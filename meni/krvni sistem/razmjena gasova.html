<!DOCTYPE html>
<html>
<head>
	<title>Razmjena gasova</title>
	<meta charset="utf-8">
	<link rel="stylesheet" type="text/css" href="krvni.css">
</head>
<body>
		<a href="krvni.html" id="return">Nazad</a>
		<h1 id="naslov">Razmjena gasova</h1>
		<div id="div">
			<p>Kiseonik je čovjeku potreban isto toliko koliko i hrana. Za razliku od hrane, kiseonik moramo dobijati neprekidno. Svakog minuta u naše tijelo uđe pet do šest litara vazduha i isto toliko izađe; pri fizičkim aktivnostima ta količina je još veća. Zašto? Disanjem tijelo dobija kiseonik, koji je našim ćelijama potreban radi dobijanja energije. Disanjem se i otklanja ugljen(IV)-oksid koji nastaje u svim ćelijama, kao rezultat njihove aktivnosti. <b>U plućima</b> kiseonik iz vazduha prelazi u krvotok. Krv raznosi kiseonik do svih tkiva, odakle preuzima ugljenik(IV)-oksid i donosi ga do pluća.</p>
			<p>Da bi vazduh iz spoljašnje sredine stigao do pluća, treba da prođe kroz disajne puteve. Disajne puteve gradi niz šupljih organa: <b>nos</b>, <b>ždrijelo</b>, <b>grkljan</b> i <b>dušnik</b>. Unutrašnje površine ovih organa obložene su sluzokožom sa trepljastim epitelom. Treplje ćelija i dlačice u nosu zadržavaju čestice prašine i mikroorganizme koji sa vazduhom dospijevaju u organe za disanje. </p>
			<h1>Put vazduha</h1>
			<p>Vazduh ulazi u tijelo kroz dva otvora na nosu-nozdrve. U njima se nalaze dlačice koje zadržavaju prašinu i mikroorganizme. Čestice prašine i mikroorganizme slijepljene sa sluzi dlačice i treplje epitela pomjeraju prema ždrijelu. Odatle se izbacuju iskašljavanjem ili se slivaju u jednjak. U nosnoj duplji, čija je sluzokoža bogata sluznim žlijezdama i krvnim sudovima, vazduh se zagrijava i vlaži.</p>
			<p>Iz nosne duplje vazduh dolazi u <b>ždrijelo</b>-organ u kome se ukrštaju put vazduha i put hrane. Ždrijelo pripada i sistemu organa za disanje i sistemu organa za varenje. Vazduh iz ždrijela ulazi u početni dio dušnika-<b>grkljan</b>, a hrana iz ždrijela u jednjak. Grkljanski poklopac osigurava da hrana ne uđe u dušnik. On se pokreće nezavisno od naše volje. Za vrijeme gutanja grkljanski poklopac zatvara ulaz u dušnik, a meko nepce onemogućava da hrana uđe u nosnu duplju. Prilikom udisanja, grkljanski poklopac je podignut. Od grkljanskih hrskavica najveća je štitasta hrskavica. Kod muškaraca ova hrskavica izaziva Adamovu jabučicu i može se opipati sa spoljašnje strane vrata. Grkljan je organ u kome se stvara glas. U njemu se nalaze sluzokožni nabori-<b>glasne žice</b>. </p>
			<p>I u zidu <b>dušnika</b> postoje hrskavice, u obliku potkovice. Dušnik se u grudnoj duplji grana u dvije dušnice-<b>bronhije</b>, koje ulaze u pluća.</p>
			<h1>Kakve su građe pluća?</h1>
			<p><b>Pluća</b> su smještena u grudnoj duplji. Postoje dva plućna krila, koja su režnjevita; lijevo plućno krilo ima dva režnja, a desno tri. Pluća su obavijena dvolisnom plućnom maramicom. Jedan list plućne maramice naliježe na pluća, a drugi na zidove grudnog koša. Listovi su važni i prilikom disanja klize jedan preko drugoga. Pluća imaju sunđerastu građu, meka su i zbog prisustva velikog broja krvnih sudova ružičaste boje. </p>
			<p>U plućima, bronhije se granaju u sve uže cjevčice; najuže cjevčice nazivaju se <b>bronhiole</b>. Ove brojne cjevčice čine zamršenu mrežu i završavaju se <b>plućnim mjehurićima-alveolama</b>. Alveole se mogu vidjeti samo mikroskopom. Objavljene su mrežom kapilara kroz koje neprestano protiče krv. Zidovi alveola, kao i zidovi kapilara, građeni su od samo jednog sloja epitelnih ćelija. Alveole su mjesta na kojima se odvija razmjena gasova u plućima. Pluća sadrže oko 300 miliona alveola u svakom plućnom krilu, a njihova površina iznosi 60-80m<sup>2</sup>.</p>
			<table>
				<tr><td><img src="../../sajt/slike/respiratorni.png"></td><td><p style="margin-left: 20px;">Respiratorni sistem čovjeka.</p></td></tr>
			</table>
			<h1>Mehanizam disanja</h1>
			<p>Pluća su elastična, ali ne sadrže mišićno tkivo i nijesu sposobna da se sama šire i skupljaju. Prilikom disanja, pluća prate pokrete grudnog koša. Njega pokreću <b>međurebarni</b>, <b>trbušni mišići</b> i <b>prečaga-dijafragma</b>. Kada se ovi mišići kontrahuju, a dijafragma spusti-grudni koš se širi. Zbog širenja grudnog koša šire se i pluća, a vazduh ulazi u njih(udisaj). U pluća odraslog muškarca može da stane gotovo 6l vazduha. Kada se grudni koš vraća u prethodni položaj, skupljaju se i pluća, i tada izdišemo vazduh u spoljašnju sredinu. Udisaj i izdisaj se naizmjenično ponavljaju od rođenja do smrti. Pokrete trbušnih i međurebarnih mišića, kao i dijafragme, kontroliše centar za disanje. </p>
			<p>U stanju mirovanja, svakih 4 do 6 sekundi unesemo oko pola litra vazduha. Trećina ovog vazduha zadrži se u bronhijama i bronhiolama, a preostali dio dolazi do alveola. Iz pluća nikada ne izdahnemo sav vazduh, u njima uvijek ostaje 1-1,5l vazduha.</p>
			<table>
				<tr><td><img src="../../sajt/slike/disanje.jpg"></td><td><p style="margin-left: 20px;">Razmjena gasova se odvija na nivou alveola i plućnih kapilara.</p></td></tr>
			</table>
			<h1>Razmjena gasova</h1>
			<p>Kada vazduh dođe do pluća, kiseonik iz alveola prelazi u krv. Do prelaska kiseonika dolazi zbog toga što je pritisak kiseonika veći u alveolama nego u kapilarima. U krvi se kiseonik vezuje za hemoglobin, gradeći <b>oksihemoglobin</b>. </p>
			<p>Istovremeno, iz svih tkiva do alveola stiže krv bogata ugljenik(IV)-oksidom. Ta krv sadrži <b>karboksihemoglobin</b>, jedinjenje koje nastaje vezivanjem ugljenik(IV)-oksida za hemoglobin. Zbog većeg pritiska u krvi, ugljenik(IV)-oksid prelazi u alveole, a izdisajem se izbacuje u spoljašnju sredinu. Razmjena gasova između alveola i plućnih kapilara zove se <b>plućno disanje</b>. </p>
			<p>U tkivima se iz oksigenisane krvi oslobađa kiseonik. U isto vrijeme iz ćelija u krv prelazi ugljenik(IV)-oksid, koji krv doprema do alveola. Razmjena gasova između ćelija i krvi, kao i procesi razgradnje hranljivih materija i oslobađanje energije označavaju se kao <b>ćelijsko disanje</b>.</p>
			<h1>Kako nastaje glas?</h1>
			<p>Pri udisanju glasne žice su razmaknute i između njih se nalazi otvor kroz koji prolazi vazduh. Kada govorimo, glasne žice su primaknute i vazduh iz pluća prolazi kroz mali prostor između njih. Pod pritiskom vazduha glasne žice trepere i proizvode glas. Ako su glasne žice jače zategnute, treperenje je brže, a glas je viši. Jačina glasa zavisi i od pritiska vazduha na glasne žice. Treperenje vazduha iz grkljana prenosi se na ždrijelo, nos i usnu duplju u kojoj se uz pomoć zuba, jezika, nepca i usana oblikuju razni glasovi i govor. </p>

			<div id="card">
				<p><b>Zašto hrčemo?</b></p>
				<p>Zvuk koji nastaje virbriranjem mekog nepca naziva se hrkanje. Iako se hrkanje smatra beznačajnim, a ponekad i zabavnim problemom, može da bude i rani simptom učestalih zastoja disanja u snu.</p>
				<p><b>Zašto štucamo?</b></p>
				<p>Ako se dijafragma naglo zgrči i ne ostavi dovoljno vremena da se glasne žice razdvoje, vazduh udara u zatvorene glasne žice. To izaziva karakterističan zvuk štucanja.</p>
			</div>
		</div>

</body>
</html>