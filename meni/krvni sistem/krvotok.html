<!DOCTYPE html>
<html>
<head>
	<title>Veliki i mali krvotok</title>
	<meta charset="utf-8">
	<link rel="stylesheet" type="text/css" href="krvni.css">
</head>
<body>
		<a href="krvni.html" id="return">Nazad</a>
		<h1 id="naslov">Veliki i mali krvotok</h1>
		<div id="div">
			<p>Kretanje krvi kroz krvne sudove, tj. <b>krvotok</b>, odvija se u dva kruga koji funkcionišu istovremeno.</p>
			<p>Grčenjem lijeve komore, krv bogata kiseonikom i hranljivim materijama-<b>oksigenisana</b> krv, biva potisnuta u <b>aortu</b>. Iz aorte ova krv arterijama dolazi do kapilarne mreže svih tkiva i organa. Kroz zidove kapilara krv predaje ćelijama kiseonik i hranljive materije, a prima ugljenik (IV)-oksid i druge štetne proizvode metabolizma. Od kada otpusti kiseonik i primi ugljenik (IV)-oksid, krv se naziva <b>dezoksigenisana</b>. Ova krv iz kapilara prelazi u manje vene, koje se spajaju u sve veće. <b>Dvije šuplje vene</b> donose krv iz svih dijelova tijela u desnu pretkomoru srca. Gornja šuplja vena dovodi krv iz gornjih, a donja šuplja vena iz donjih dijelova tijela. Ovaj put krvi od lijeve komore, kroz tijelo, do desne pretkomore naziva se <b>veliki krvotok</b>.</p>
			<table>
				<tr><td><img src="../../sajt/slike/krvotokslika.jpg" alt="krvotok" height="400px" width="400px"></td></tr>
			</table>
			<p>Dezoksigenisana krv iz desne pretkomore prelazi u desnu komoru. Grčenjem desne komore krv se potiskuje u <b>plućne arterije</b>, a njima do kapilarne mreže u plućima. U plućima se obavi razmjena gasova-krv se "oslobodi" ugljenik (IV)-oksida, a obogati kiseonika. Oksigenisana krv se <b>plućnim venama</b> vraća u lijevu pretkomoru srca. Put krvi od desne komore srca, kroz pluća, do lijeve pretkomore označen je kao <b>plućni ili mali krvotok</b>.</p>
		</div>
</body>
</html>