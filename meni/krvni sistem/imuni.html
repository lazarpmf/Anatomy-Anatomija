<!DOCTYPE html>
<html>
<head>
	<title>Imuni sistem</title>
	<meta charset="utf-8">
	<link rel="stylesheet" type="text/css" href="krvni.css">

</head>
<body>
		<a href="krvni.html" id="return">Nazad</a>
		<h1 id="naslov">Imuni sistem</h1>
		<div id="div">
			<p>Patogeni mikroorganizmi nalaze se svuda oko nas-u vazduhu, vodi, hrani, i svakodnevno dospijevaju u naše tijelo. Oni mogu da izazovu različite promjene u organizmu. Zdravstvene probleme mogu izazvati ne samo virusi, bakterije i njihovi otrovi, već i neke protozoe, polen, čestice prašine... Kako se naše tijelo štiti? Postoji čitav niz mehanizama, koji čine jedinstveni sistem odbrane našeg tijela-<b>imuni sistem</b>.</p>
			<h1>Različite linije odbrane</h1>
			<p>Koža i sluzokoža predstavljaju prvu liniju odbrane. Koža je barijera za prodor mikroorganizama u tijelo. Osim toga, luči materije koje uništavaju mnoge mikroorganizme sa kojima je u kontaktu. Sa mikroorganizmima koji dospiju u disajne puteve "bori" se sluzokoža. U sluzi, koju luči sluzokoža, nalazi se enzim koji razara ćelijske zidove mnogih bakterija. </p>
			<p>Postoje i druge materije kojima organizam pokušava da spriječi prodor mikroba: oči luče enzim koji razara bakterije, pljuvačka ima antibakterijsko dejstvo, hlorovodonična kisjelina ubija bakterije koje hranom dospiju u želudac.</p>
			<p>Ako patogeni mikroorganizmi uspiju da prođu prvu liniju odbrane, aktivira se sljedeća odbrambena linija. </p>
			<h1>Bijela krvna zrnca stupaju u akciju</h1>
			<p>Sva strana tijela koja prodru u naš organizam i izazovu reakciju imunog sistema nazivaju se <b>antigeni</b>. Različite vrste leukocita bore se protiv stranih tijela. Jedna vrsta leukocita-<b>fagociti</b> prelaze kroz zidove kapilara, ulaze u napadnuta tkiva, gutaju, mikroorganizme i razlažu ih. Ako fagociti ne uspiju da zaustave mikroorganizme, na scenu stupa druga grupa bijelih krvnih zrnaca-<b>limfociti</b>. Limfociti proizvode <b>antitijela</b>, proteine koji onemogućavaju djelovanje antigena. Za svaki antigen limfociti proizvode odgovarajuća antitijela; to znači da u našem tijelu nastaje hiljade različitih antitijela. </p>
			<p>Potrebno je određeno vrijeme da imuni sistem, tj. limfociti proizvedu antitijela. Prehlada obično traje nedjelju dana, jer je toliko vremena potrebno limfocitima da proizvedu odgovarajuća antitijela. </p>
			<h1>Imunitet</h1>
			<p>Neka antitijela ostaju u našoj krvi i nakon što se eliminišu uzročnici bolesti. Ako kasnije u životu ovi mikroorganizmi opet prodru u naše tijelo, antitijela koja već postoje u cirkulaciji uništiće ih veoma brzo, prije nego što se razbolimo. Ako smo jednom bolovali male boginje, zauške ili veliki kašalj, drugi put se ne možemo razboljeti. Postali smo otporni na ove bolesti, tj. stekli smo <b>prirodni imunitet</b>.</p>
			<p>Da bismo se zaštitili od nekih bolesti dobijamo <b>vakcine</b>. Vakcinacijom se stiče <b>vještački imunitet</b>. Vakcina sadrži uzročnike bolesti koji su prethodno oslabljeni ili umrtvljeni, tako da ne mogu dovesti do razvoja bolesti, već samo do stvaranja antitijela. Vakcine se daju protiv tuberkuloze, malih boginja, velikih boginja, dječije paralize... Vakcinacija koja se sprovodi u školi obavezan je vid zdravstvene zaštite. </p>
			<p>Ako je čovjek već obolio, vakcinacija nije efikasan način liječenja. U tom slučaju, bolesniku se može dati <b>imuno serum</b>, koji sadrži odgovarajuća antitijela. Imuno serum se najčešće dobija iz krvi životinja. Na primjer, serum koji se koristi kod ujeda zmije može se dobiti iz krvi konja. Kada se ubrizgaju male količine zmijskog otrova u krv konja, u njegovoj krvi proizvode se odgovarajuća antitijela. Poslije određenog vremena uzme se krv konja i nakon prečišćavanja se koristi kao imuno serum.</p>
		</div>
</body>
</html>