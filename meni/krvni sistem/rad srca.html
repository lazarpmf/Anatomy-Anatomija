<!DOCTYPE html>
<html>
<head>
	<title>Rad srca</title>
	<meta charset="utf-8">
	<link rel="stylesheet" type="text/css" href="krvni.css">

</head>
<body>
		<a id="return" href="krvni.html">Nazad</a>
		<h1 id="naslov">Rad srca</h1>
		<div id="div">
			<p>Tokom cijelog života srčani mišić ritmično se grči i opušta. Grčenje srca zove se <b>sistola</b>, a opuštanje <b>dijastola</b>. Za vrijeme sistole krv iz srca se pumpa, a za vrijeme dijastole krv dotiče u srce. Važno je shvatiti da se ne grče (kontrahuju) svi mišići srca odjednom. Mišići pretkomora i komora grče se i opuštaju naizmjenično-kad su pretkomore zgrčene, komore su opuštene, i obrnuto. Kada su pretkomore raširene, u njih se uliva krv koja do srca dolazi venama. Grčenjem pretkomora krv prelati u komore. Zatim slijedi grčenje komora, pri čemu se krv istiskuje u arterije. Nakon toga slijedi kratka pauza, a potom se proces ponavlja. </p>
			<table>
				<tr><td><img style="margin-left: 0px !important;height: 300px;width: 300px;" src="../../sajt/slike/srcepoprecni.gif"></td><td><img style="height: 300px;width: 300px;" src="../../sajt/slike/aparat.jpg"></td></tr>
				<tr><td><p id="card">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;poprečni presjek srca</p></td><td><p id="card">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;aparat za pritisak</p><p id="card">72 otkucaja/min, 120/80 mm Hg pritisak</p></td></tr>
			</table>
			<p>Ritmički rad srca odražava se i na zidove arterija. Kada se mišići komora zgrče, krv prelazi u arterije, vrši pritisak na njihove zidove i izaziva širenje arterija. Kada se mišići komora opuste, komore se pune krvlju, a arterije se vraćaju u prvobitni položaj. Ritmičko pulsiranje arterije naziva se <b>puls</b> ili <b>bilo</b> i odražava brzinu srčanih otkucaja. Broj otkucaja u srcu zavisi od starosti i aktivnosti. Srce odrasle, zdrave osobe u stanju mirovanja napravi 60-80 otkucaja u minuti.</p>
			<p>Dok su mišići komora zgrčeni, krv djeluje na zidove arterija najvećom silom. Tada je pritisak u arterijama najveći i označava se kao sistolni ili "gornji" pritisak. Najmanji pritisak krvi na zidove arterija je kada se mišić komore širi, a naziva se dijastolni ili "donji". Normalne vrijednosti krvnog pritiska su 16/10,7 kPa, tj. 120/80 mm Hg.</p>
		</div>
</body>
</html>