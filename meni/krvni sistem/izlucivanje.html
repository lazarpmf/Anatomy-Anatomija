<!DOCTYPE html>
<html>
<head>
	<title>Izlučivanje</title>
	<meta charset="utf-8">
	<link rel="stylesheet" type="text/css" href="krvni.css">
</head>
<body>
		<a href="krvni.html" id="return">Nazad</a>
		<h1 id="naslov">Izlučivanje</h1>
		<div id="div">
			<p>Metaboličkim procesima u našem tijelu proizvode se različite materije i ergija, koji su neophodni za njegovo funkcionisanje. Metaboličkim procesima u ćelijama nastaju štetne ili nepotrebne materije koje iz svih ćelija prelaze u krv. Štetne materije izdvajaju se i uklanjaju iz organizma prečišćavanjem krvi. U tome se i sastoji glavna uloga <b>sistema za izlučivanje</b>. Njega čine: <b>bubrezi, mokraćovodi, mokraćna bešika i mokraćna cijev</b>. Sistem za izlučivanje vrši i regulaciju količine vode i mineralnih soli u tijelu. Manji dio štetnih materija izlučuje se preko kože i organa za varenje.</p>

			<table><tr><td>
			<img src="../../sajt/slike/izlucivanje.jpg"></td><td><p>Organi za izlučivanje</p></td></tr>
			</table>
			<h1>Građa bubrega</h1>
			<p>Bubrezi su smješteni u trbušnoj duplji, ispod dijafragme sa obje strane kičmenog stuba. To su parni organi pasuljastog oblika, dužine oko 12 cm i širine oko 6cm. Bubreg je zaštićen tankom vezivnom opnom i masnim tkivom u kome je smješten. Ispod zaštitne opne nalazi se bubrežno tkivo sastavljeno od <b>bubrežne kore</b> i <b>bubrežne srži</b>. Na presjeku bubrega kora se uočava kao svjetliji dio.</p><table><tr><td>
			<img src="../../sajt/slike/bubreg.gif"></td><td><p>Građa bubrega</p></td></tr>
			</table>
			<p><b>Bubrežno tjelašce</b> i <b>bubrežni kanalić</b> čine osnovnu funkcionalnu jedinicu bubrega-<b>nefron</b>. U jednom bubregu ima oko milion nefrona. Svako bubrežno tjelašce sadrži gust splet kapilara obavijen dvoslojnom membranom u obliku lijevka-<b>Boumanovom čaurom</b>. Boumanova čaura nastavlja se u bubrežni kanalić, koji vijuga kroz bubrežnu koru i ulazi u bubrežni srž. Svaki bubrežni kanalić obavijen je gustom mrežom kapilara. </p>
			<p>U bubrežnoj srži, uočavaju se <b>bubrežne piramide</b>. Njihove vrhove obuhvataju <b>bubrežne čašice</b>. Sve bubrežne čašice ulivaju se u centralnu šupljinu bubrega-<b>bubrežnu karlicu</b>.</p>
			<h1>Kako nastaje mokraća?</h1>
			<p>Kroz zidove kapilara bubrežnog tjelašca vrši se filtracija krvne plazme. Iz krve plazme filtrira se voda sa rastvorenim materijama: soli, šećeri, amonijak, urea, mokraćna kisjelina. Ovaj filtrat krvne plazme naziva se <b>primarna mokraća</b> i sliva se u prostor između dva sloja Baumanove čaure. Tokom jednog dana u našem tijelu nastane oko 180l primarne mokraće. Primarna mokraća nastavlja da teče kroz bubrežne kanaliće. </p>
			<p>Dok primarna mokraća prolazi kroz bubrežne kanaliće, šećeri, najveći dio vode i neke soli se <b>reapsorbuju</b>, tj. prelaze u okolne kapilare. Reapsorbcijom se iz primarne mokraće u krv vraćaju materije koje su potrebne organizmu. Zahvaljujući ovom procesu, od 180 litara primarne mokraće, dnevno nastane 1,5-2 litra finalne ili <b>sekundarne mokraće</b>, koja sadrži preostali dio vode sa štetnim materijama. Nastala mokraća sliva se bubrežnim kanalićima u bubrežne piramide, zatim u bubrežne čašice i puni bubrežnu karlicu.</p>
			<h1>Gdje odlazi mokraća iz bubrega?</h1>
			<p>Mokraća, koja se u bubrezima neprekidno proizvodi, otiče iz bubrežne karlice u mokraćovode. To su parni cjevasti organi, dužine oko 30 cm. Oba mokraćovoda se ulivaju u mokraćnu bešiku, u kojoj se skuplja mokraća. Mokraćna bešika je šupalj organ smješten u karličnoj duplji. Zid mokraćne bešike izgrađen je od vezivnog omotača i glatkih mišića. U zidu bešike nalaze se i posebne nervne ćelije, koje reaguju na rastezanje. Kada u bešici ima 250ml-300ml mokraće, zid se rasteže, a nervne ćelije šalju signale o potrebi pražnjena. Zadržavanje mokraće u mokraćnoj bešici reguliše mišić stezač, koji se nalazi na prelazu iz bešike u mokraćnu cijev. Rad ovog mišića je pod uticajem naše volje. Mokraća se kroz mokraćnu cijev izlučuje napolje. </p>
		</div>
</body>
</html>