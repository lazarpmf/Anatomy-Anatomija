<!DOCTYPE html>
<html>
<head>
	<title>Bolesti krvnog i respiratornog sistema</title>
	<meta charset="utf-8">
	<link rel="stylesheet" type="text/css" href="krvni.css">
</head>
<body>
		<a href="krvni.html" id="return">Nazad</a>
		<h1 id="naslov">Bolesti</h1>
		<div id="div">
			<h1>Anemija</h1>
			<p>Osobe koje u krvi nemaju dovoljno eritrocita, ili osobe čiji eritrociti nemaju dovoljno hemoglobina, pate od <b>anemije</b> (malokrvnosti). Osjećaju umor, nesvjesticu, imaju blijedu kožu i brzo se zamaraju. <b>Anemija</b> se može javiti kao nasljedno oboljenje, usljed prebrze razgradnje eritrocita, prilikom dugog krvarenja, ili kao posljedica nepravilne ishrane. Uspješno se liječi odgovarajućom ishranom i kratkotrajnim uzimanjem lijekova. Samo u težim slučajevima potrebno je nadoknaditi krv transfuzijom.</p>
			<h1>Hemofilija</h1>
			<p>Hemofilija je bolest koju karakteriše poremećaj zgrušavanja krvi. Krvi hemofiličara nedostaju proteini, koji učestvuju u zgrušavanju. Zato čak i male posjekotine mogu da krvare satima. Hemofilija je urođena, nasljedna bolest, koja se najčešće prenosi sa majki na sinove, po čemu je i dobila ime (grčki, haimo-krvni; latinski, filio-sin). </p>
			<h1>Visok krvni pritisak</h1>
			<p>Stres, alkohol, ishrana sa mnogo soli i gojaznost faktori su koji mogu dovesti do pojave <b>visokog krvnog pritiska</b>. Posljedice povišenog krvnog pritiska su: oštećenje srca, arterija, očiju i bubrega. S povećanjem krvnog pritiska povećava se i rizik od infarkta i moždanog udara. Zato se i naziva "tihi ubica", jer smrt nastaje bez upozorenja.</p>
			<h1>Ateroskleroza</h1>
			<p>Najčešće oboljenje krvnih sudova je ateroskleroza. Na unutrašnjim zidovima arterija talože se masti i soli kalcijuma, što dovodi do sužavanja krvnog suda. Zidovi arterija postaju neelastični, usporava se protok krvi i na suženom mjestu se lijepe trombociti. Ovo dovodi do stvaranja krvnog ugruška, koji može da začepi arteriju. Posljedica ateroskleroze je oštećenje tkiva, koje usljed začepljenja ne dobija dovoljno krvi. Pojavi ateroskleroze doprinose nepravilna ishrana, pretjerana tjelesna težina, pušenje, slaba fizička aktivnost. </p>
			<h1>Srčani udar (infarkt)</h1>
			<p>Srčani udar (infarkt) javlja se kao posljedica začepljenja krvnog suda u srcu. Dio srčanog mišića ne prima dovoljno kiseonika i hranljivih materija i odumire. Bolesnik osjeća bolove u predjelu grudnog koša, malaksalost; u težim slučajevima nastupa smrt. </p>
			<h1>Moždani udar</h1>
			<p>Pokretanje krvnog ugruška može dovesti do pucanja krvnog suda u mozgu-moždanog udara. Krv se izliva u moždano tkivo i to izaziva različite probleme, zavisno od položaja krvnog suda koji je pukao: jake glavobolje, gubljenje svijesti, otežan govor, nemogućnost pomjeranja pojedinih djelova tijela. U najtežim slučajevima nastupa smrt.</p>
			<h1>Prehlada</h1>
			<p>Postoji oko 200 vrsta virusa koji mogu da izazovu prehladu. Dovoljno je da se prehlađena osoba zakašlje ili kine, pa da se virusi rasprše u vazduhu. Raspršivanje kapljica na udaljenosti i do nekoliko metara predstavlja ključni faktor u širenju prehlade. Simptomi prehlade su: često kijanje, curenje iz nosa, glavobolja, blaga groznica, crveno grlo i ponekad kašalj.</p>
			<h1>Upala pluća</h1>
			<p>Upala pluća je bolest koju najčešće izazivaju bakterije, ali mogu je izazvati i virusi. Simptomi ove bolesti se javljaju postepeno. Oboljela osoba nekoliko dana osjeća slabost, ima blagu temperaturu, slab apetit. Kasnije se javlja temperatura, kašalj, otežano disanje, bol u grudima. Upala pluća se liječi antibioticima. </p>
			<h1>Astma</h1>
			<p>Astma nastaje kao posljedica dejstva nekih materija (prašina, polen, buđ, perje...). Ispoljava se otežanim disanjem, osjećajem nedostatka vazduha i pritiska u grudnom košu, kašljanjem. Astma je hronična bolest; kontroliše se ljekovima i načinom života.</p>
		</div>
</body>
</html>