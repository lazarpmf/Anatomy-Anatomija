<!DOCTYPE html>
<html>
<head>
	<title>O sistemu</title>
	<meta charset="utf-8">
	<link rel="stylesheet" type="text/css" href="krvni.css">
</head>
<body>
		<a id="return" href="krvni.html">Nazad</a>
		<h1 id="naslov">O sistemu</h1>

		<div id="div">
				<p>Kroz sva naša tkiva i organe neprekidno cirkulišu tjelesne tečnosti-<b>krv</b> i <b>limfa</b>. One povezuju sve sisteme organa u jedinstvenu cjelinu, transportuju hranljive materije i kiseonik do svih ćelija, iz ćelija uklanjaju štetne materije, imaju ulogu u odbrani tijela, a krv učestvuje i u regulaciji tjelesne temperature. </p>
				<p>U tijelu odraslog čovjeka ima oko 5 litara krvi. Limfe je mnogo više, čak 25% tjelesne težine. Izračunaj koliko limfe ima u tvom tijelu.</p>
				<h1>Krvne ćelije plivaju u krvnoj plazmi</h1>
				<p>Krv se sastoji od <b>krvne plazme</b> i <b>krvnih ćelija</b>. Najvećim dijelom krvnu plazmu čini voda (preko 90%); u njoj su rastvorene bjelančevine, aminokisjeline, šećeri, mineralne soli, vitamini, hormoni...Ove materije krvna plazma transportuje do ćelija iz kojih prima štetne materije i prenosi ih do organa preko kojih se one izlučuju.</p>
				<p>U krvnoj plazmi plivaju krvne ćelije: <b>eritrociti</b>-crvena krvna zrnca, <b>leukociti</b>-bijela krvna zrnca i <b>trombociti</b>-krvne pločice. Iako se razlikuju po obliku, veličini i funkciji, sve krvne ćelije nastaju od matičnih (stem) ćelija. Proces stvaranja novih krvnih ćelija je veoma složen i naziva se hematopoeza, odvija se u srži pljosnatih kostiju (rebra, grudna kost, lopatica, karlica), slezini i limfnim čvorovima. </p>
				
				<h1>Eritrociti transportuju kiseonik</h1>
				<p>Eritrociti su najbrojnije ćelije u krvi, u 1 mm<sup>3</sup> krvi odraslog muškarca ima oko 5 miliona eritrocita! Crvena boja eritrocita potiče od bjelančevine hemoglobina. Hemoglobin sadrži gvožđe, koje u plućima vezuje kiseonik i prenosi ga do ćelija. Kada se hemoglobin oslobodi kiseonika u ćelijama, veže ugljenik(IV)-oksid i transportuje ga do pluća.</p>
				<p>Crvena krvna zrnca nemaju jedro; Odsustvo jedra iz ćelije obezbjeđuje više prostora za molekule hemoglobina. Kao i sve krvne ćelije i eritrociti nastaju od matičnih (stem) ćelija u kostnoj srži. Životni vijek ovih ćelija je do 120 dana, nakon čega se razgrađuju u sljezini. </p>
				<table>
					<tr><td><img src="../../sajt/slike/eritrociti.jpg" alt="eritrociti"></td><td><p>Na slici su prikazana crvena krvna zrnca,</p><p>odnosno ERITROCITI</p></td></tr>
				</table>
				<h1>Leukociti se bore protiv infekcija</h1>
				<p>Za razliku od eritrocita, bijela krvna zrnca imaju jedro. Ove ćelije mogu da mijenjaju oblik i imaju sposobnost ameboidnog kretanja. Zahvaljujući ovim osobinama leukociti mogu da prolaze između ćelija. Leukociti predstavljaju osnovu odbrambenog sistema koji štiti tijelo od infekcija. Uništavaju mikroorganizme i viruse koji prodiru u tijelo-"progutaju ih" i razlože u svojoj citoplazmi. Leukociti odstranjuju i djelove uginulih ćelija. Jedan leukocit može da uništi nekoliko mikroorganizama, a zatim propada. Zbog toga organizam mora stalno da proizvodi leukocite. Broj leukocita, prilikom bolesti, može se uvećati i do dvadeset puta. Povećan broj leukocita jeste znak da u tijelu postoji neka infekcija. </p>
				<table>
					<tr><td><img src="../../sajt/slike/leukociti.jpg" alt="leukocit"></td><td><p>bijelom bojom su predstavljena bijela krvna zrnca,</p><p>odnosno LEUKOCITI</p></td></tr>
				</table>
				<h1>Trombociti zaustavljaju krvarenje</h1>
				<p>U slučaju da se posiječemo, na mjesto povrede pristižu i nagomilavaju se najmanje krvne ćelije-trombociti. Oni oslobađaju hemijske materije, pod čijim se uticajem bjelančevine rastvorene u krvnoj plazmi pretvaraju u niti. Bjelančevinaste niti na mjestu povrede grade mrežu, na koju se lijepe trombociti i eritrociti obrazujući <b>ugrušak</b> ili <b>tromb</b>. Ugrušak se postepeno skuplja istiskujući bistru žutu tečnost koja se naziva <b>krvni serum</b>.</p>
				<table>
					<tr><td><img src="../../sajt/slike/trombociti.jpg" alt="trombociti"></td><td><p>Na slici se vide leukociti i TROMBOCITI.</p><p> Trombociti grade mrežu  koja zadržava
krvne ćelije i time sprečava krvarenje.</p></td></tr>
				</table>
		</div>

</body>
</html>