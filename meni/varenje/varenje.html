<!DOCTYPE html>
<html>
<head>
	<title>Varenje</title>
	<meta charset="utf-8">
	<link rel="stylesheet" type="text/css" href="hrana.css">
</head>
<body>
		<a id="return" href="sistem za varenje.html">Nazad</a>
		<h1 id="naslov">Varenje</h1>
		<div id="div">
        <p>Svaka ćelija našeg tijela predstavlja jednu malu laboratoriju, za čije funkcionisanje je neophodno stalno dopremanje hranljivih materija. Hrana koju unosimo u organizam izgrađena je od krupnih molekula, a oni se ne mogu transportovati do ćelija. </p>
		<p>U organima za varenje hrana se razlaže <b>mehaničkim</b> i <b>hemijskim</b> procesima. Kada je hrana potpuno razložena, počinje upijanje-<b>apsorbcija</b> hranljivih materija; do svake ćelije transportovaće ih krv. Nesvareni djelovi hrane izbacuju se iz organizma. </p>
		<p>Sistem organa za varenje čini niz šupljih organa: usna duplja, ždrijelo, jednjak, želudac, crijevo. Ti organi povezani su i čine dugačak kanal. </p>
		<h1>Varenje počinje u ustima</h1>
		<img style="margin-left: 25%" src="../../sajt/slike/usta.png">
		<p>Početni dio sistema organa za varenje je <b>usna duplja</b>, ograničena usnama i obrazima. U ustima se nalaze zubi, jezik i pljuvačne žlijezde. Usna duplja je od nosne odvojena nepcem. </p>
		<p><b>Zubi</b> su usađeni u gornju i donju vilicu. Prvi zubi, koji niču od šestog mjeseca života, zovu se mliječni zubi i ima ih 20. Od šeste godine mliječni zubi počinju da se zamjenjuju stalnim. Odrastao čovjek ima 32 stalna zuba, koji se razlikuju po obliku, veličini i funkciji. Izgled zuba zavisi od funkcije. <b>Sjekutići</b> imaju iskošene ivice poput dlijeta: njima se hrana otkida. <b>Očnjaci</b> su oštri, služe za kidanje hrane. <b>Kutnjaci</b> su najsnažniji i najveći zubi, kojima žvaćemo hranu. Zubi započinju mehaničko varenje hrane: oni je usitnjavaju, što omogućava bolje natapanje pljuvačkom. </p>
		<img style="margin-left: 12%" src="../../sajt/slike/anatomija zuba.jpg">
		<p>Bez obzira na razlike u izgledu, svaki zub ima sličnu građu. Sastoji se od <b>krunice</b>, vidljivog dijela zuba, <b>korijena</b>, kojim je zub usađen u viličnu kost i <b>vrata</b>, koji povezuje krunicu i korijen.</p>
		<p>Kada hranu unesemo u usta, luči se pljuvačka; nekad je dovoljno da vidimo lijep kolač ili osjetimo miris omiljenog jela i pljuvačne žlijezde počinju sa radom. Pljuvačku luče tri para krupnih <b>pljuvačnih žlijezda</b>: doušne, podvilične i podjezične i veliki broj sitnih žlijezda u sluzokoži usne duplje. Hranu natopljenu pljuvačkom lakše žvaćemo i gutamo. U ustima započinje i hemijsko varenje-dejstvo enzima. Pljuvačka sadrži enzim <b>amilazu</b>(ptijalin), koji razgrađuje skrob. </p>
		<p><b>Jezik</b> je veoma pokretni mišićni organ koji pomjera hranu u ustima i omogućava bolje natapanje pljuvačkom. Na njemu se nalaze čulne ćelije, koje nas informišu o ukusu hrane. Jezik potiskuje hranu u <b>ždrijelo</b>, u kome se ukrštaju putevi hrane i vazduha. Prilikom gutanja meko nepce sprečava da hrana uđe u nosnu duplju, dok grkljanski poklopac sprečava ulazak hrane u dušnik. Preko grkljanskog poklopca zalogaj lako sklizne u <b>jednjak</b>. Jednjak je mišićna cijev. Talasasti pokreti mišića, koji se naziva <b>peristaltika</b>, guraju hranu niz jednjak prema želucu. </p>
		<h1>U želucu počinje varenje bjelančevina</h1>
		<img style="margin-left: 25%" src="../../sajt/slike/zeludac.png">
		
		<p>Sva hrana koju pojedemo dolazi u želudac. To je kesasti mišić u obliku slova J. Na želudac se nastavlja tanko crijevo. Granicu predstavlja kružni mišić-zatvarač. Ovaj mišić kontroliše izlazak hrane iz želuca. Zidovi želuca su rastgljivi; nakon obilnog obroka želudac se širi. Kontrakcijama mišića zida želuca hrana se usitnjava i miješa sa <b>želudačnim sokom</b>. Njega izlučuju žlijezde sluzokože koja oblaže želudac. </p>
		<p>Želudačni sok sadrži nekoliko enzima. Jedan od njih je <b>pepsin</b>, koji započinje varenje bjelančevina. Važan sastojak želudačnog soka je i <b>hlorovodonična kiselina</b>, koja mu daje kiseo karakter neophodan za aktivnost pepsina. Hlorovodonična kiselina učestvuje u razgradnji hrane, a istovremeno ubija bakterije, koje sa hranom unosimo u organizam. Posebne žlijezde u sluzokoži želuca luče <b>mucin</b>-sluz koja štiti sluzokožu želuca od dejstva hlorovodonične kiseline. Kada se varenje u želucu završi, hrana se peristaltičkim pokretima potiskuje u tanko crijevo. </p>
		<h1>Varenje se završava u tankom crijevu</h1>
		<p><b>Tanko crijevo</b> je najduži dio crijeva. Oko četiri puta je duže od čitavog tijela, pa je u trbušnoj duplji više puta izuvijano i ispunjava njen najveći dio. </p>
		<p>Početni dio tankog crijeva je <b>dvanaestopalačno</b> crijevo. U njemu se hrana koja je došla iz želuca miješa sa sokovima za varenje, koji se u dvanaestopalačno crijevo ulivaju iz jetre i gušterače. Jetra luči <b>žuč</b>, gustu žutozelenu tečnost, koja razbija masti u sitne kapljice. Tako se olakšava djelovanje enzima <b>pankreasnog soka</b>. Bikarbonatni joni, u pankreasnom soku, neutrališu hlorovodoničnu kiselinu, stvarajući baznu sredinu neophodnu za djelovanje enzima. Ovi joni imaju važnu ulogu u zaštiti sluzokože crijeva. </p>
		<img style="margin-left: 25%" src="../../sajt/slike/digestivni.png">
		<p>Pokretima mišića dvanaestopalačnog crijeva hrana prelazi u ostali dio tankog crijeva. Mnogobrojne žlijezde u sluzokoži tankog crijeva izlučuju <b>crijevni sok</b>, koji završava varenje hrane. Crijevni sok sadrži enzime koji bjelančevine razlažu do aminokiselina, šećere do glukoze, a masti na glicerin i masne kiseline.</p>
		<h1>Apsorbcija hrane i otklanjanje nesvarenih sastojaka</h1>
		<p>Sluzokoža tankog crijeva veoma je naborana. Osim nabora, na sluzokoži postoje i prstoliki izraštaji-<b>crijevne resice</b>, bogate krvnim i limfnim sudovima. Na ovaj način povećana je površina za apsorbciju hranljivih materija.</p>
		<p>Unutrašnjost tankog crijeva ispunjena je kašastom masom, koja se sastoji od hranljivih materija, vode, minerala, vitamina i nesvarenih djelova hrane. Prisustvo hrane izaziva grčenje i širenje crijeva što ubrzava apsorbciju. Crijevne resice apsorbuju hranljive materije, koje prolaze kroz jednoslojni epitel i prelaze u limfu i krv. Krv odnosi hranljive materije u jetru, a odatle u sve djelove našeg tijela. </p>
		<img style="margin-left: 25%" src="../../sajt/slike/varenje u crijevima.png">
		<p>Preostali sadržaj iz tankog crijeva potiskuje se u debelo crijevo, koje je kraće od tankog. Zalizak na ušću tankog crijeva u debelo crijevo ne dozvoljava vraćanje sadržaja nazad u tanko crijevo. Početni dio debelog crijeva naziva se slijepo crijevo; na kraju se nalazi crvuljak. Pretpostavlja se da slijepo crijevo ima ulogu u "odgajanju" bakterija koje izazivaju truljenje nesvarenih materija. U debelom crijevu se odlažu nesvareni produkti iz kojih se vrši apsorbcija vode i mineralnih soli, neophodnih našem organizmu. Nesvarene materije, bakterije, ćelije sljuštene sa zida crijeva i druge otpadne materije grade fekalnu masu, koja se kroz završno crijevo i čmar izbacuje iz organizma. </p>
	</div>
</body>
</html>