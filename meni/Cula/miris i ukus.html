<!DOCTYPE html>
<html>
<head>
	<title>Miris i ukus</title>
	<meta charset="utf-8">
	<link rel="stylesheet" type="text/css" href="cula.css">
</head>
<body>
		<a href="cula.html" id="return">Nazad</a>
		<h1 id="naslov">Čula mirisa i ukusa</h1>
		<div id="div">
			<h1>Čulo ukusa</h1>
			<p>Čula ukusa i mirisa veoma su važna za opstanak. Ova čula nas upućuju na jestivu hranu, upozoravaju na materije koje su opasne, a utiču i na emocije i raspoloženje.</p>
			<p>Ukus hrane ima značaja za varenje; kada uzimamo hranu koja nam prija, refleksno se pojačava lučenje sokova za varenje. </p>
			<p><b>Receptori</b> čula ukusa smješteni su u sluzokoži jezika; ima ih i na nepcu i u ždrijelu. Ove čulne ćelije grupisane su u kvržice različitog oblika, zbog kojih je površina jezika hrapava. Hrana se u ustima miješa sa pljuvačkom; rastvorene materije dovode do stvaranja nadražaja u receptorima za ukus. Osjećajnim nervnim vlaknom nadražaj se prenosi do centra čula ukusa u kori velikog mozga. U centru se nadražaj dešifruje, te imamo osjećaj ukusa. </p>
			<p>Razlikujemo četiri osnovne vrste ukusa: <b>slatko</b>, <b>slano</b>, <b>gorko</b> i <b>kisjelo</b>. Za svaki od njih postoje posebni receptori, koji su grupisani u vidu zona na jeziku. Tako je vrh jezika naročito osjetljiv za slatko i slano, bočne strane za kisjelo, dok bazom jezika osjećamo gorko. Kombinacijom osnovnih vrsta ukusa formiraju se ostali osjećaji ukusa. Na određivanje ukusa utiču i druga čula, a posebno čulo mirisa. </p>
			&nbsp; &nbsp; &nbsp;&nbsp; &nbsp; &nbsp;&nbsp; &nbsp; &nbsp;&nbsp; &nbsp; &nbsp;&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;&nbsp; &nbsp;&nbsp; &nbsp;&nbsp; &nbsp;&nbsp; &nbsp;&nbsp; &nbsp;&nbsp; &nbsp;&nbsp; &nbsp;&nbsp; &nbsp;&nbsp; &nbsp; &nbsp;&nbsp; &nbsp;&nbsp;&nbsp; &nbsp;&nbsp;&nbsp; &nbsp;&nbsp;&nbsp; &nbsp;&nbsp;&nbsp; &nbsp;&nbsp;&nbsp; &nbsp;<img src="../../sajt/slike/ukus.jpg" alt="ukus">
		<div id="card"><p>&nbsp; &nbsp; &nbsp;&nbsp; &nbsp;&nbsp; &nbsp; &nbsp;&nbsp; &nbsp;&nbsp; &nbsp; &nbsp;&nbsp;&nbsp; &nbsp; &nbsp;&nbsp;&nbsp; &nbsp; &nbsp;&nbsp;&nbsp; &nbsp; &nbsp;&nbsp;&nbsp; &nbsp; &nbsp;&nbsp;&nbsp; &nbsp; &nbsp;&nbsp;&nbsp; &nbsp; &nbsp;&nbsp;&nbsp; &nbsp; &nbsp;&nbsp;&nbsp; &nbsp; &nbsp;&nbsp;Kako osjećamo ukuse</p></div>
			<h1>Čulo mirisa</h1>
			<p>Čulo mirisa je mnogo osjetljivije od čula ukusa. Njime možemo da osjetimo 3000 različitih mirisa. Čulom mirisa ispitujemo kvalitet hrane, pića i vazduha. Prijatni mirisi izazivaju pozitivne emocije. Neprijatni mirisi nas upozoravaju na moguće opasnosti: pokvarena hrana neprijatno miriše, miris paljevine upozorava na blizinu požara...</p>
			<img style="margin-left: 33%" src="../../sajt/slike/culo_mirisa.png" alt="ukus">
			<p><b>Receptori</b> čula mirisa nalaze se u gornjem dijelu nosne duplje, označenom kao <b>mirisna zona</b>. Postoji na stotine različitih vrsta mirisnih ćelija; svaka od njih osjetljiva je na posebnu hemijsku materiju. Čulne ćelije su duguljaste i na jednom kraju imaju treplje. Uronjene su u sluz koju izlučuje sluzokoža. Samo isparljive materije, koje sa vazduhom dospijevaju u nos, mogu nadražiti mirisne ćelije. Molekuli gasovitih materija rastvaraju se u sluzi, to draži cilije mirisnih ćelija, koje proizvode nadražaj. Nadražaj se prenosi <b>mirisnim nervom</b> do centra u kori velikog mozga. Tada nastaje osjećaj mirisa. </p>
			<img style="margin-left: 20%" src="../../sajt/slike/miris_ruza.jpg" alt="mirisanje">
			<p>Receptori za miris brzo se "adaptiraju"; ako smo neko vrijeme izloženi djelovanju nekog mirisa, čulo prestaje da ga registruje. Otrovni gasovi i prejaki mirisi oštećuju čulo mirisa. Dugotrajne kijavice ili oštećenja sluzokože nosa uzrokuju sličan efekat.</p>

		</div>
</body>
</html>