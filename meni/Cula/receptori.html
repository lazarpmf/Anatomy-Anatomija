<!DOCTYPE html>
<html>
<head>
	<title>Kratak video</title>
	<link rel="stylesheet" type="text/css" href="cula.css">
</head>
<body>
		<h1 id="naslov">
				Kratak video
		</h1>
		<a href="koza.html" id="return">Nazad</a>

		<div id="div">
			<h1>U koži se nalaze receptori</h1>
		<p>U krznu se nalaze i brojna <b>čulna tjelašca</b> i <b>nervni završeci</b>; to su receptori za dodir, pritisak, toplo, hladno i bol. </p>
		<p><b>Receptori za dodir</b> nalaze se ispod same pokožice. To su tjelašca sastavljena od čulnih ćelija, između kojih se nalaze nervni završeci. Na mjestu dodira koža se ugiba, čulne ćelije pritiskaju nervne završetke i draže ih. Tjelašca za dodir nijesu ravnomjerno raspoređena po tijelu. Najviše ih ima na jagodicama prstiju i usnama, najmanje ih je na leđima. </p>
		<p><b>Receptori za toplo i hladno</b> primaju informacije koje su važne za održavanje tjelesne temperature. Receptori za toplo smješteni su dublje u koži; najviše ih je na usnama i obrazima. Receptori za hladno smješteni su u gornjim slojevima krzna, blizu pokožice. Najgušće su raspoređeni oko pojasa, na leđima i na grudima. Obavještenja koja tijelo dobija iz ovih čulnih organa prenose se do centara vegetativnog nervnog sistema, koji učestvuju u regulaciji tjelesne temperature.</p>
		<p><b>Receptori za bol</b> su nervni završeci; raspoređeni su svuda u koži, a ima ih i u unutrašnjim organima. Osjetljivi su na različite vrste draži: mehaničke, hemijske, toplotne. Tako bol mogu izazvati ubodi, jake kiseline, visoka ili niska temperatura, djelovanje bakterija... Broj receptora za bol daleko premašuje broj ostalih receptora u koži. Zašto? Bol je neprijatna pojava, ali uvijek ima biološko opravdanje. Upozorava nas na bolest, povredu ili na neku drugu opasnost.</p>
	
		<img src="receptori.png" height="400px" width="600px" style="margin-left: 25%">
	
		</div>
</body>
</html>