<!DOCTYPE html>
<html>
<head>
	<title>Građa kostiju</title>
	<meta charset="utf-8">
	<link rel="stylesheet" type="text/css" href="kosti.css">
</head>
<body>
	<a id="return" href="kosti covjeka.html">Nazad</a>
	
	<div id="div">
		<h1>Kosti daju potporu</h1>
		<p>Kosti čine snažan oslonac našeg tijela. Zajedno sa mišićima omogućavaju da držimo tijelo u uspravnom položaju i izvodimo raznovrsne pokrete. Kosti imaju i druge važne funkcije: štite unutrašnje organe, u kostnoj srži nekih kostiju nastaju krvne ćelije, u kostima se stvaraju rezerve minerala važnih za tijelo.</p>
		<h1>Sastav kostiju</h1>
		<p>Kosti su građene od <b>koštanog tkiva</b>, koje se sastoji od zvjezdastih ćelija i čvrste međućelijske mase. Međućelijsku masu čine mineralne soli (oko 65%), bjelančevina osein (oko 25%) i voda (10%). Mineralne soli daju kostima tvrdoću. Najčešće zastupljeni minerali u koštanoj masi su kalcijum-karbonat i kalcijum-fosfat. Bjelančevina osein daje kostima elastičnost. Procentualno učešće mineralnih materija i bjelančevina tokom života se mijenja. U kostima djece ima više bjelančevina nego u kostima starih ljudi, zato su dječije kosti elastičnije i teže se lome.</p>
		<h1>Kosti su živi organi!</h1>
		<p>Na prvi pogled se čini da su kosti neosjetljive, tj. da nijesu žive. To nije tačno. Kosti su živi organi. U njima se nalaze krvni sudovi koji omogućavaju ishranu i eliminaciju štetnih materija. U kostima se nalaze i nervi, koji kostima daju osjetljivost. Slomljena kost boli jer su u njoj prisutni nervi. Krvni sudovi i nervi se nalaze u koštanim kanalima, koji prožimaju međućelijsku koštanu masu.</p>
		<h1>Oblici kostiju</h1>
		<p>Kosti se dijele u tri osnovne grupe, prema obliku. To su duge (cjevaste), kratke i pljosnate kosti.</p>
		<p>Duge kosti ulaze u sastav skeleta udova. Sastoje se od cjevastog dijela kosti koji na krajevima ima proširenja-jabučice. Tijelo kosti prekriva vezivna opna, pokosnica. Ispod pokosnice je čvrsto koštano tkivo, a u sredini centralna šupljina, koju ispunjava koštana srž. U mladosti, koštana srž proizvodi krvne ćelije. Oko 18. godine koštana srž gubi tu ulogu. Jabučice kostiju prekriva hrskavica. Ispod nje se nalazi tanki sloj čvrstog koštanog tkiva, a unutrašnjosti je sunđerasto koštano tkivo. U šupljinama sunđerastog koštanog tkiva nalazi se crvena kostna srž, koja proizvodi krvne ćelije tokom čitavog života.</p>
		<p>Kratke kosti izgrađuju skelet šake i stopala. Imaju sličnu građu kao jabučice dugih kostiju, ali nijesu obložene hrskavicom.</p>
		<p>Pljosnate kosti grade lobanju, u kojoj je smješten mozak, kao i karlični pojas i grudni koš koji štite unutrašnje organe. Ove kosti su izgrađene iz dva sloja čvrstog koštanog tkiva između kojih se nalazi tanak sloj sunđerastog koštanog tkiva. Na površini se nalazi pokosnica.</p>
		<div id="pics">
		<img src="slike/gradja.jpg">
		</div>
		<h1>Veze izmedju kostiju</h1>
		<p>Rame možemo pokretati u različitim smjerovima: naprijed-nazad, gore-dolje, kružno... Koljeno možemo pokretati naprijed-nazad, ali ne i u stranu. Kosti lobanje uopšte se ne mogu pokretati. Pokretljivost različitih djelova tijela zavisi od vrste veze između kostiju-zglobovi. Zglobovi se dijele na nepokretne(šavovi, hrskavičavi spojevi) i pokretni.</p>
		<p>Pljosnate kosti lobanje povezane su šavovima. Nazubljene ivice jedne kosti uklapaju se u nazubljene ivice druge kosti i čvrsto srastaju. Između nekih kostiju nalazi se hrskavica. Te kosti su elastično spojene. Na ovaj način spojeni su rebra i grudna kost, kao i kičmeni pršljenovi.</p>
	</div>
	
</body>
</html>